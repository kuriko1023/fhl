自顾衰容累玉除/忽承优诏赴铜鱼/江头鸟避青旄节/城里人迎露网车/长沙地近悲才子/古郡山多忆旧庐/更枉新诗思何苦/离骚愁处亦无如

瓜步寒潮送客/杨柳暮雨沾衣/故山南望何处/秋草连天独归
瓜步寒潮送客/杨花暮雨沾衣/故乡南望何处/春水连天独归

汉家仙仗在咸阳/洛水东流出建章/野老至今犹望幸/离宫秋树独苍苍

一江烟水照晴岚/两岸人家接画檐/芰荷丛一段秋光淡/看沙鸥舞再三/卷香风十里珠帘/画船儿天边至/酒旗儿风外飐/爱杀江南

杨柳青青江水平/闻郎江上唱歌声/东边日出西边雨/道是无晴却有晴

西上莲花山/迢迢见明星/素手把芙蓉/虚步蹑太清/霓裳曳广带/飘拂升天行/邀我登云台/高揖卫叔卿/恍恍与之去/驾鸿凌紫冥/俯视洛阳川/茫茫走胡兵/流血涂野草/豺狼尽冠缨
